#3.1 – Pionnen puzzeldoolhof

**In onderstaand puzzeldoolhof worden in de startsituatie twee pionnen geplaatst op de posities
1 en 2. De bedoeling van de puzzel is, dat één van de pionnen uiteindelijk op de FINISH
komt.**

Met de pionnen kunnen zetten worden gedaan: een pion mag worden verplaatst over een pijl
in dezelfde kleur als de positie van de andere pion. Voorbeeld: vanuit de startsituatie kan de
pion op positie 2 worden verplaatst naar positie 12. Eenzelfde pion mag meerdere keren
achter elkaar worden verplaatst.

Ontwerp en implementeer eerst een geschikte datastructuur voor de representatie van het
puzzeldoolhof.

Ontwikkel daarna een algoritme voor het oplossen van de puzzel. Bedenk hierbij, dat op elk
moment de toestand van de puzzel kan worden beschreven door bijvoorbeeld de twee posities
waarop de pionnen staan. Vanuit zo’n toestand is een aantal zetten mogelijk. Door een zet uit
te voeren ontstaat een nieuwe toestand. Een oplossing is dan een opeenvolging van toestanden
met als laatste een eindtoestand: één van de pionnen staat op FINISH.

Controleer de gevonden route(s) door deze na te spelen!